---
title: "Verhuis !"
date: 2021-04-01
categories: 
  - "bouw-huis"
coverImage: "IMG_9631.jpg"
---

Vandaag zijn we exact [1 jaar geleden gestart met d](https://tomclaus.be/bouw/bouw-huis/vloerplaat-kruipkelder/)[e bouw van ons huis](https://bouw.tomclaus.be/vloerplaat/). En ondertussen kunnen we ons huis wel echt als KLAAR bestempelen, hoogtijd dus om ons appartementje achter ons te laten en onze nieuwe woonst in te trekken!

We hadden de afgelopen week al enkele spullen ingepakt die we niet meer gingen gebruiken de laatste dagen. Deze hadden we dan gewoon met de auto verhuisd naar ons huis. De verhuis zelf hadden we gepland op woensdag 31/04 en donderdag 01/04. De eerste dag om ons bed en alle overige draagbare spullen te verhuizen. Voor deze grotere spullen hadden we een [bestelwagen met laadklep](https://www.brunocarrental.be/nl/vehicles/detail/10) gehuurd _(van woensdagmiddag tot donderdagmiddag / 24u)_. Op de 2de dag hadden we ook nog een [verhuislift gehuurd](https://www.palmaersverhuur.be/artikel/verhuislift-16m.html) om dan de grote spullen zoals zetels en kasten zonder ongelukken van de 2de verdieping beneden te krijgen. Op deze manier hebben we alles voor een zeer beperkte kost (Bestelwagen: €120 + Verhuislift €50) kunnen verhuizen naar ons nieuwe huis.

De komende dagen gaan we de spullen nog een finale plek geven en als slot krijgen jullie nog een mooie fotoreportage van het afgewerkte en ingerichte huis.

![](/images/IMG_5117-1024x768.jpg)

![](/images/IMG_5118-1024x768.jpg)

![](/images/IMG_5119-1024x768.jpg)

![](/images/IMG_9631-768x1024.jpg)

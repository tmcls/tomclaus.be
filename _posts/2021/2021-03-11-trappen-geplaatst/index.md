---
title: "Trappen geplaatst"
date: 2021-03-11
categories: 
  - "bouw-huis"
coverImage: "IMG_5013-scaled.jpg"
---

Afgelopen dagen is de schrijnwerker bezig geweest met het bekleden van onze 2 trappen.

## Betontrap historiek

Tijdens [de ruwbouw werken](https://tomclaus.be/bouw/bouw-huis/welfsels-op-de-gelijkvloers/) hadden we reeds een betonnen trap laten gieten, echter bleek dit achteraf niet het beste idee geweest te zijn. Zo was het zeer complex om hierop een z-trap te verwerken. De treden hadden dan anders gegoten moeten worden zodat de stoot-rand van de Z-trap dieper kon liggen. Enkele weken geleden hebben we dan ook al enkele treden korter afgeslepen om de trap mooier te laten uitkomen.

**Tip:** Giet geen betonnen trap als je een mooi afgewerkte Z-trap wil. ;-)

## Bekleden trap

Nu de trap wat aangepast was, heeft de schrijnwerker onze trap de afgelopen week kunnen bekleden met 3cm volle eik. Op de foto’s kan je zien hoeveel werk het was om deze trap uit te vullen. Verder is de trap behandeld met een witte olie om het beter te laten uitkomen met de rest van onze woning.

Als volgende stap gaan we nog op zoek naar een bijhorende trapleuning, alsook zal de stucadoor nog eens langskomen om bij te pleisteren tot tegen de trap.

![](/images/IMG_5020-768x1024.jpg)

![](/images/IMG_5013-768x1024.jpg)

![](/images/IMG_5111-768x1024.jpg)

---
title: "Onze eerste vliegvakantie met de kids naar Tenerife!"
date: 2024-08-04
categories: 
  - "reizen"
tags: 
  - "kids"
  - "kids-travel"
  - "spain"
  - "spanje"
  - "travel"
coverImage: "IMG_2255-edited.jpg"
---

## **Van schrik naar glimlach**

Wie kent het niet, die zenuwen voor de eerste vlucht met kinderen? Zouden ze het vliegtuig wel aankunnen? Willen ze slapen? Gaan ze niet zeuren? Gelukkig kunnen we nu met een gerust hart zeggen: Met onze kids van 6 en 3 jaar naar Tenerife gaan was een ideale eerste vliegvakantie!

![Costa Adeje](images/IMG_2255-edited.jpg)

## **Aankomst in Adeje**

Onze accommodatie, een ruim appartement in Costa Adeje, was de perfecte uitvalsbasis voor onze avonturen. Het zwembad was een absolute hit bij de kids, en het uitzicht op de oceaan was adembenemend.

Na een voorspoedige vlucht met TAP Air, kwamen we aan in het zonnige Tenerife. Onze tussenstop in Lissabon Airport (LIS) was een aangename verrassing. Het vliegveld bleek bijzonder kindvriendelijk te zijn, met gratis kinderwagens en een speeltuintje waar onze kinderen zich prima vermaakten. Dit maakte de reis voor ons allemaal een stuk relaxter.

## **Speeltuintjes om de hoek**

Een verrassing voor ons was het grote aantal speeltuintjes in de omgeving. Na een dagje strand of een bezoek aan een bezienswaardigheid, konden de kinderen lekker uitrazen. Ze hebben genoten van de glijbanen, schommels en klimtoestellen doorheen Costa Adeje.

![Speentuintjes Tenerife](images/IMG_2330-1024x768.jpg)

![Speentuintjes Costa Adeje](images/IMG_2220-1024x768.jpg)

## **Wandelen langs het eiland**

De promenade van Adeje slingert langs de kust, met aan de ene kant de azuurblauwe oceaan en aan de andere kant palmbomen. Maar het is wel belangrijk om te weten dat het terrein behoorlijk heuvelachtig is. Met jonge kinderen moet je hier rekening mee houden. Hoewel het soms even doorbijten was, hebben we ook ontzettend genoten van de prachtige wandelingen op de kilometerslange promenade. Het uitzicht was elke keer weer de moeite waard. Onderweg kom je talloze restaurants, bars en winkeltjes tegen, waar je kunt uitrusten en genieten van een hapje en een drankje.

![Met kids naar tenerife om even te wandelen](images/ad447209-2ad9-4273-af13-e4994f7ae2f7.jpg)

![](images/IMG_2206.jpg)

![](images/IMG_2274.jpg)

## **Op ontdekkingstocht met onze SunnyCars-huurauto**

Om de omgeving te verkennen, hadden we via SunnyCars een auto gehuurd. Wat een vrijheid als je op vakantie wil in Tenerife met de kids! We konden op eigen tempo de mooiste plekjes ontdekken. Een absolute must-see was natuurlijk het Loro Parc. De kinderen stonden versteld van de kleurrijke vogels, de spannende shows en de indrukwekkende zeeleeuwen.

Alsook een [rit over de TF-21](https://maps.app.goo.gl/ZSUNZxXc4wRPnoHj8) is een absolute aanrader, maar houd er rekening mee dat het een bergweg is en niet voor gevoellige kinder-maagjes.

<figure>

<figure>

![Loro Parc - Orca](images/IMG_2449.jpg)

<figcaption>

Loro Parc

</figcaption>

</figure>

<figure>

![Loro Parc - Zeehond](images/IMG_2397.jpg)

<figcaption>

Loro Parc

</figcaption>

</figure>

<figure>

![](images/IMG_4818.jpg)

<figcaption>

TF-21

</figcaption>

</figure>

</figure>

## **Must-visit beach bars** met kids

- **[Coqueluche Beach Bar](https://maps.app.goo.gl/WrPVfyzf2kg4LVk18):** Een absolute aanrader voor gezinnen met kinderen! Hier landen de parapentevluchten, wat altijd een groot spektakel is voor de kleintjes. Ze zullen hun ogen uitkijken!

- **[Bahía Beach](https://maps.app.goo.gl/A3DmnKv86MuFCsv5A):** Deze gezellige beachbar is alleen bereikbaar met de auto, maar het is de moeite waard. Lekker eten en een relaxte sfeer.

https://youtube.com/shorts/FTwccc3z4ys?si=zZImsibwhiFiKfrF

## **Tips voor ouders**

- **Bereid je goed voor:** Download favoriete films en spelletjes voor onderweg. Neem voldoende snacks en drinken mee. En vergeet de koptelefoons niet!

- **Kies een kindvriendelijke accommodatie:** Een zwembad, speeltuin of kinderclub kunnen de vakantie extra leuk maken.

- **Huur een auto:** Op deze manier ben je flexibel en kun je de omgeving op eigen tempo verkennen.

- **Wees flexibel:** Kinderen hebben hun eigen ritme. Plan niet te veel activiteiten in één dag.

- **Neem waterschoenen mee**: Het strand kan erg warm worden, dus waterschoenen zijn ideaal om brandblaren te voorkomen.

- **Neem een buggy mee:** Ideaal voor als de kleine benen het begeven.

## **Een dagelijkse dosis geluk**

Elke dag trakteerden we onszelf op een heerlijk ijsje bij Amorino. De kinderen waren helemaal in de wolken van de prachtige bloemetjesijsjes. Een perfect einde van een dag vol avonturen!

![Amorino Gelato](images/IMG_2215.jpg)

![Amorino Tenerife](images/IMG_2214.jpg)

![Bloemetjes ijs van Amorino](images/IMG_2211.jpg)

## **Conclusie**

Onze eerste vliegvakantie met de kids naar Tenerife was een ervaring die we niet snel zullen vergeten. Het eiland bood een mooie mix van strand, natuur en activiteiten voor zowel volwassenen als kinderen. Het was een goede keuze voor een eerste gezinsvakantie. Hoewel we een fijne tijd hebben gehad, misten we soms de authenticiteit van een minder bekende bestemming. Het was een leerzame vakantie, waarin we als gezin veel nieuwe dingen hebben ontdekt. Tenerife heeft ons zeker positief verrast, maar of we er ooit naar terugkeren, moeten we nog zien.

![](images/IMG_4586-edited.jpg)

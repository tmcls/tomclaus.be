---
title: "Grondwater... dus droogzuiging"
date: 2020-03-14
categories: 
  - "bouw-huis"
coverImage: "IMG_2319.jpg"
parent: Huis
---

# Grondwater... dus droogzuiging

Afgelopen week kwam onze aannemer met het verlossende telefoontje, dat hij binnen 4 weken gaat starten met de bouwwerken. Dus snel nog enkele laatste dingen regelen en dan starten maar!

Omdat het nu toch al enkele weken aan het regen was, had ik afgelopen zondag nog snel even de grondwaterstand gecontroleerd. Een beslissing die ik beter enkele weken eerder had genomen. Blijkt dat het grondwater maar 60cm onder het maaiveld staat.

Dan maar snel aan de slag dus met de zoektocht naar een droogzuiging (grondbemaling) om de grondwaterstand te verlagen tot onder het niveau van onze vloerplaat (1m50 onder het maaiveld).

Na het opvragen van verschillende offertes blijkt dat er best wel veel prijsverschil is tussen de verschillend firma’s die een droogzuiging plaatsen. Zo is altijd een forfaitaire prijs voor het boren van de filters en die varieert al van 850 euro tot 1.250 euro. Hierbij komt ook nog een wekelijkse kost van tussen de 35 euro en de 45 euro.

Op aanraden van de firma’s en onze veiligheidscoördinator hebben we ook maar een ABR-verzekering afgesloten. Omdat we een half-open bebouwing hebben, willen we geen enkel risico nemen.

![Afbeelding](/images/IMG_2268-1024x768.jpg)

![Afbeelding](/images/IMG_2277-1024x768.jpg)

![Afbeelding](/images/IMG_2319-1024x768.jpg)

![Afbeelding](/images/IMG_2323-1024x768.jpg)
